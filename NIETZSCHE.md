# Friedrich Nietzsche (1844-1900)

Filosofia della **critica** radicale verso le certezze del passato e della costruzione della nuova umanità dell'oltreuomo.

Inizia a scrivere **saggi**, passa poi all'**aforisma**, forma breve di illuminazione istantanea. *Così parlò Zarathustra* segue lo schema in versetti dei vangeli; gli ultimi scritti sono più autobiografici e polemici.

Filosofia **asistematica**, non volta a creare un sistema di valori prefissati e aperte a molte letture.

## Periodo giovanile

### Nascita della tragedia

Distinzione tra:
* **dionisiaco** = esaltazione creatrice, atteggiamento di partecipazione al divenire
* **apollineo** = forme armoniche tipiche della poesia epica, atteggiamento di fuga dal divenire
  * nato come reazione al caos dell'essere per dargli una forma

Inizialmente coesistenti ma opposti nella **Grecia presocratica**, poi conviventi in armonia all'epoca della **tragedia attica** di Sofocle ed Eschilo (vita dionisiaca dell'eroe rappesentata tramite immagini di bellezza e armonia), poi **decadenza della tragedia** e prevalenza dell'apollineo con la tragedia di Euripide e l'insegnamento di Socrate che "uccide" la tendenza istintuale alla vita.

L'uomo **tragico** diventa uomo **teoretico**.

Reazione di Nietzsche:
* Esaltazione del dionisiaco, della vita crudele e dolorosa, dominata dal caos e dall'incertezza
* Rifiuto della via della *fuga* ascetica di Schopenhauer e **accettazione** della vita così com'è
* Comprensione del mondo attraverso le categorie dell'arte (**metafisica dell'arte**)
  * individuazione della filosofia di **Schopenhauer** e della musica di **Wagner** come fari del cambiamento


### Sull'utilità e il danno della storia per la vita (seconda delle "Considerazioni inattuali")

Rifiuto della cultura storicistica perché annulla le potenzialità creatrici dell'uomo e genera l'*idolatria del fatto*, cioè convince e piega l'uomo a rassegnarsi ad un finalismo che non esiste senza creare niente di nuovo nel presente (**consumismo della storia**). Necessità del **fattore oblio**, di dimenticare il passato per vivere rettamente il presente.

Ottiche in cui la **storia** si rapporta alla **vita**:
* storia **monumentale**: l'uomo è **attivo** e cerca nel passato modelli da seguire, ma potrebbe tendere a diventarne fanatico o a cancellare il passato negativo
* storia **antiquaria**: l'uomo **venera** il passato cercando una tradizione che giustifichi il suo presente, ma non attua alcun cambiamento attivo
* storia **critica**: l'uomo **soffre** guardando il passato e se ne vuole liberare, ma ignora l'apporto delle precedenti generazioni che ha portato il mondo ad essere com'è

Il corretto approccio alla storia prevede l'**integrazione** delle tre possibili ottiche di rapporto con essa.

## Periodo illuministico

### Umano, troppo umano (1878-1880)

Dedicata a Voltaire.

Rifiuto dei vecchi maestri Schopenhauer e Wagner, anch'essi ora sintomo di decadenza. Abbandono della metafisica dell'arte e privilegiamento della **prospettiva scientifica**.

Nuova prospettiva "illuministica": non fiducia nella ragione e nel progresso ma **critica della cultura** attraverso la scienza.

Proposta di un **nuovo metodo**, definito **critico** (il sospetto è la costante dell'indagine) e **storico-genealogico** (necessario analizzare i processi storici che hanno portato alle convinzioni, per poterle giustificare o annullare)

Fasi del nuovo metodo di studio di valori e nozioni **ritenuti eterni** e universali:
* analisi storico-concettuale: in realtà si addicono solo a determinati contesti storici
* critica demistificante: in realtà dietro di essi si celano interessi umani

Questo nuovo metodo è volto a svelare il carattere *umano, troppo umano* dei valori considerati sovrumani e si concretizza nella **filosofia del mattino**: vita come transitorietà priva di certezze, incarnata nella figura del **viandante** o **spirito libero**.

### Gaia scienza (1882) [morte di Dio]

Critica di uno dei grandi errori dell'umanità: la **metafisica**.

Concezione di Dio come:
* prospettiva oltremondana che pone il senso dell'essere **al di fuori dell'essere**
* personificazione delle **certezze dell'umanità**, tutte le credenze (metafisiche e religiose) che danno un senso alla vita

Religioni e metafisiche viste come **menzogne millenarie** che l'uomo ha creato per sopravvivere, perché la vita (come la filosofia) deve essere rassicurante. Ora, all'occhio disincantato del filosofo, non lo è più.

Origine dell'idea di Dio è dunque la **paura** dell'uomo di fronte all'essere.

Confutate le religioni, annuncio della **morte di Dio** nella *Gaia scienza* da parte di un uomo folle in un racconto "drammatizzato" riconducibile al mito della caverna di Platone.

Morte di Dio come presupposto all'affermazione dell'**oltreuomo**, che ha il coraggio di prendere atto del crollo degli assoluti e vivere in un mondo "sdivinizzato" o "ateo".

Non solo Dio è morto, ma anche **ogni suo ipotetico surrogato**, ovvero enti che hanno sostituito Dio nell'ateismo dell'Ottocento (lo **Stato**, l'umanità, la scienza, il socialismo...)

### Crepuscolo degli idoli

Affermazione del superamento del platonismo grazie alla morte di Dio (per Nietzsche, il platonismo rappresenta la metafisica occidentale perché Platone contrappose il **mondo apparente** in cui viviamo al **mondo vero**, punto cardine di metafisiche e religioni e definizione di Dio).

Processo storico articolato in sei tappe:
* Platone e greci: mondo vero accessibile solo ai saggi
* cristianesimo: mondo vero accessibile ai virtuosi
* kantismo: mondo vero indimostrabile, ridotto ad un **postulato morale**
* positivismo: mondo vero inconoscibile, risveglio dell'anti-metafisica
* filosofia del mattino: mondo vero confutato
* filosofia di Zarathustra: mondo vero e mondo apparente eliminati, **annullamento** della dottrina **metafisico-dualistica** del mondo


## Periodo di Zarathustra

Poema in prosa con tono profetico, ricco di parabole.

**Filosofia del meriggio** che segue quella del mattino: la visione metafisico-dualistica è superata e Zarathustra profetizza l'avvento del **superuomo**, la naturale conseguenza della morte di Dio (oltre all'*ultimo uomo*, suo opposto)

### Superuomo (Oltreuomo, Übermensch)

Concetto filosofico: il nuovo tipo di uomo che fa proprio il pensiero di Nietzsche.
* accetta l'eterno ritorno
* supera la morale e il cristianesimo
* si pone come volontà di potenza
* supera il nichilismo

Esula ogni tipo antropologico già dato (**oltre**-uomo) ed è **capace di creare nuovi valori**, interpretando in modo nuovo la realtà.

È unicamente corpo, senza "anima" che sarebbe soggetto di un'esistenza ultraterrena.

> Corpo io sono in tutto e per tutto, e anima non è altro che una parola per indicare qualcosa del corpo.

Concezione "terrestre" del superuomo, spirito dionisiaco che **accetta la vita**.

Genesi del superuomo attraverso tre **metamorfosi**:
* cammello, ovvero l'uomo che porta i pesi della tradizione
* leone, ovvero l'uomo che se ne libera ma non è ancora interamente libero di agire
* fanciullo, creatura dionisiaca che dice "sì" alla vita e che si reinventa al di là del bene e del bene (oltre la morale)

Carattere **elitario** del superuomo: liberazione dalle autorità umane e divine riservata a una parte dell'umanità, che ha bisogno della schiavitù delle masse in qualità di razza dominatrice (**anti-democratico** e **anti-egualitario**). Ciononostante, denuncia di tutti gli idoli politici del suo tempo, messaggio prettamente **filosofico**.

### Eterno ritorno dell'uguale

Ripetizione eterna di tutte le vicende del mondo, accettabile solo dal superuomo e pertanto "spartiacque" tra uomo e superuomo.

Ripresa del tempo greco (circolare) e abbandono di quello cristiano (lineare).

Enunciazione di Zarathustra come sentiero circolare tra il passato e il futuro, attraverso la **parabola del pastore** che stacca la testa (prende una decisione coraggiosa) al **serpente** (simbolo del circolo) e rinasce come uomo **ridente** e superiore.

Possibili interpretazioni:
* certezza cosmologica, quasi scientifica (energia e materie in quantità finita, tempo infinito &#8594 combinazioni devono ripetersi)
* ipotesi sull'essere, che diventerebbe schema etico o imperativo categorico che impone di amare la vita come se tutto dovesse ritornare
* enunciazione metaforica di un modo di essere dell'essere, accessibile all'uomo solo accettando la vita

Scegliere o **decidere** l'eterno ritorno significa accettare la coincidenza tra **essere e senso** (significato), trovare un senso **nell'essere** e non fuori da esso; non come fa l'individuo risentito dell'Occidente ma come fa il superuomo.

## L'ultimo Nietzsche

Polemica contro morale e cristianesimo nel tentativo di distruggere le certezze residue e favorire l'avvento del superuomo.

### Genealogia della morale

Mettere in discussione la **morale**, interpretarla come problema: nessuno se l'è mai posto, è sempre stata accettata come tale, autoimposta.

Analisi della morale per individuarvi matrici umane.

> dove *voi* vedete cose ideali, *io* vedo cose umane, ahi troppo umane

Valori della morale come proiezione di **tendenze umane**, imposti dalle autorità sociali o dal senso comune (*l'istinto del gregge nel singolo*) e spacciati per trascendenti.

In un primo momento, la morale (per quanto autoimposta) era improntata a valori positivi (**morale dei signori**), tipici dei guerrieri, poi storicamente i sacerdoti mossi dal **risentimento** hanno creato la loro tavola di valori incentrati sul sacrificio di sé (**morale degli schiavi**).
Con il **cristianesimo** si è diffusa, sfruttando la debolezza dell'uomo verso la vita attraverso la nozione di **peccato**.

La soluzione è la **trasvalutazione dei valori**: non il semplice ritorno ai valori positivi, ma interpretazione dei valori non come prestabiliti ma come libero sfogo della **volontà di potenza** dell'uomo. Il filosofo ha il compito di "guidare" la trasvalutazione e creare la nuova società, per questo il suo ruolo è quello di dominatore e legislatore, che sfrutta il lavoro dei finti filosofi operai per stabilire una legislazione, dando all'uomo una meta.

### Volontà di potenza

È l'**intima essenza** dell'essere, sua caratteristica, così come la **vita stessa**.

Perfettamente incarnata dal superuomo, è spinta all'auto-affermazione, al superamento di se stessi oltre ogni piano prefissato.

Rivalutazione dell'**arte** come forza creatrice, forma suprema della realtà. L'artista è il primo esempio visibile di oltre-uomo.

Si manifesta nella produzione di **nuovi valori**, quindi nella figura del superuomo che crea nuove interpretazioni del caos insensato del mondo e le fa proprie. Contribuisce all'accettazione dell'eterno ritorno da parte del superuomo poiché permette di cancellare il peso del passato, trasformando il *così fu* nel *così volli che fosse*.

> Ogni "così fu" è [...] una casualità orrida - finché la volontà che crea non dica anche: "ma così volli che fosse!". Finché la volontà che crea non dica anche: "ma così voglio! Così vorrò!"

Il divenire, eternizzato dalla volontà di potenza del superuomo, si trasforma in essere.
